# EverPia 3: Sobreviure en una empresa IT

Després de setmanes convivint amb el ritme d'una consultora tecnològica arriba el darrer capítol de la trilogia EverPia. Combina entusiasme, maduresa i una sensació molt real: aquesta etapa s'acaba, i comença alguna cosa nova.

## Qui entra com a júnior...

> Qui entra com a júnior ho fa sense saber gaire què s'hi trobarà, però en surt transformat.

A les consultores, la trajectòria professional segueix un patró gairebé universal. De sobte, et veus apagant incendis, assumint tasques que no surten al contracte, donant suport a companys veterans i resolent problemes d'origen desconegut. Aquesta intensitat et fa créixer, la pressió et defineix, i aquesta experiència accelerada et converteix en professional.

Un dia t’adones que **ja no ets el mateix júnior que va entrar per la porta amb por i il·lusió**. Ara tens eines, criteri, documentació pròpia i una manera de mirar els problemes que només es guanya treballant molt i en silenci.

## El salt: sortir d’EverPia

Aquest projecte neix exactament d’aquí: quan s’intueix que estàs preparat per fer el salt. Ara ja ho saps: **està a punt de sortir d’EverPia i ho vols fer per la porta gran**.

És l’oportunitat per demostrar **qui ets després de tot el que has viscut**: què has après, com treballes, com documentes, com proposes solucions i afrontes reptes complexos.

## Últimes setmanes: el repte professional

Estàs a les últimes setmanes a EverPia. Vols acabar per la porta gran, demostrant capacitat de treball en equip i superant tasques que requereixen una mirada madura i professional.

Aquest projecte representa la darrera etapa del període de pràctiques interns, treballant com a júnior IT.

Durant quatre setmanes, donaràs resposta a encàrrecs reals de l’ecosistema EverPia:
- Gestió d'emergències
- Millora de processos
- Automatització de sistemes
- Administració de repositoris
- Implementació d'accés remot
- Disseny i comerç electrònic

## Objectius generals del projecte

1. **Integrar coneixements tècnics** en un context professional realista.
2. **Dominar processos de backup i recuperació** amb eines professionals.
3. **Desplegar serveis IT corporatius:** NFS, CUPS, SSH, escriptoris remots.
4. **Consolidar competències de disseny digital:** prototipat funcional amb Figma.
5. **Gestió professional de versions:** contacte amb Git i repositoris locals.
6. **Mirada sostenible al treball tècnic:** economia circular, consum responsable.
7. **Metodologies d’organització:** Kanban amb planificació i seguiment.
8. **Competències transversals:** autonomia, comunicació, treball en equip, documentació, gestió de problemes complexos.

## Bloc tècnic

- Crear i restaurar imatges amb Rescuezilla.
- Backup per a equips Windows.
- Desplegar server NFS amb LDAP.
- Implementar servidor d’impressió CUPS.
- Preparar i testear solucions d'accés remot.

## Bloc creatiu i organitzatiu

- Dissenyar prototip corporatiu + ecommerce inicial amb Figma.
- Iniciar ús de Git amb repositoris locals i primers commits.
- Documentar processos digitals i models sostenibles.
- Mantenir Kanban actualitzat amb seguiment real.

## Productes finals

Al final del projecte, hauràs de lliurar:

- Imatge de restauració funcional amb prova documentada.
- Informe comparatiu de solucions de backup i proposta final.
- Servidor NFS operatiu i documentat.
- Servidor CUPS amb proves.
- Informe complet d'accés remot amb valoració de solucions.
- Prototip Figma corporatiu + ecommerce inicial.
- Repositori Git organitzat amb commits coherents.
- Tauler Kanban complet i actualitzat.
- Reflexió en clau de sostenibilitat i economia circular.

## Avaluació

| Treball Individual (60%)      | Treball en Equip (40%)        |
|------------------------------|-------------------------------|
| CPS                          | Competències personals i socials 30%  |

*Treball individual: cal treure nota mínima de 4 per fer mitjana amb el treball en equip.*

---

Un conjunt de productes que constitueixen **una carpeta de treball professional**, la millor prova del teu progrés i potencial al món IT.

---

_No és caos: és experiència accelerada._
